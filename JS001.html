<!DOCTYPE html>
<html lang="hu">
<head>
  <meta charset="utf-8">
  <meta name="generator" content="HTML Tidy for HTML5 for Windows version 5.5.31">
  <link rel="stylesheet" href="JS000.css">
  <title>JS001 - A JavaScript elhelyezése</title>
</head>
<body>
  <h1>JS001 - A JavaScript elhelyezése és más JavaScript dolgok</h1>
  <nav>
    <h2 class="z9_Elhagy">Navigáció</h2>
    <ul>
      <li>[ <a href="index.html">&lt; index</a>
      </li>
      <li>| <a href="index.html">index</a>
      </li>
      <li>| <a href="JS002.html">JS002 &gt;</a> ]
      </li>
    </ul>
    <hr>
  </nav>
  <section>
    <h2>Hogyan dolgozik a Böngésző?</h2>
    <p>A <abbr title="HyperText Markup Language">HTML</abbr> dokumentum megjelenítése a HTML kód feldolgozásával
    kezdődik. A Böngésző olvassa a szerverről, vagy a munkaállomás egy könyvtárából a HTML kódot és ez alapján építi a
    <abbr title="Document Object Model">DOM</abbr>-ot, a HTML dokumentum modeljét. A HTML kódban speciális cimkék /
    <i>tag</i>ek közé zárva JavaScript utasításokat helyezhetünk el. Ez az elem a <b>script</b> elem. Amikor a böngésző
    egy ilyen elemmel találkozik, abbahagyja a HTML kód feldolgozását és értelmezi, majd végrehajtja a JavaScript
    utasításokat.</p>
    <p>A JavaScript kód más módon is bekerülhet a HTML kódba. Bizonyos HTML elemekhez eseménykezelőket adhatunk meg
    úgy, hogy az elem tulajdonságaként megadjuk az esemény nevét (pl.: onload), majd ennek a tulajdonságnak értékül
    adjuk az esemény bekövetkezését kezelő JavaScript kódot idézőjelek, vagy aposztrófok között.</p>
    <p>Az események nevének felépítése:<br>
    <code>"on", <i>eseményre_utaló_szó</i></code></p>
    <p><code><i>eseményre_utaló_szó</i> = "click" | "contextmenu" | ... | "touchstart"</code><br>
    (ld.: <a href="https://www.w3schools.com/jsref/dom_obj_event.asp" target="_blank">Események összefoglalója</a>)</p>
    <p>Pl. annak az eseménynek a neve, hogy a HTML oldal betöltődött <b>onload</b>. Ehhez az eseményhez
    hozzákapcsolhatunk egy esemény kezelő JavaScript kódot ami kiírja: <q>A betöltés kész!</q>.<br>
    Ilyenkor nem használjuk a <b>script</b> elemet.</p>
    <p><i>JavaScript</i>tel közvetlenül a DOM-ba is elhelyezhetünk eseménykezelőket, ezek a HTML kódban nem jelennek
    meg, de működnek.</p>
    <h2>Mivel dolgozik a Böngésző?</h2>
    <p>A JavaScript kódban létrehozhatunk egyszerű változókat (szám, szöveg tárolására), függvényeket, JavaScript
    objektumokat (tulajdonságokkal, függvényekkel) és az objektumokra mutató referenciákat. Létrehozhatunk és
    használhatunk saját objektumokat is (tulajdonságokkal, függvényekkel).</p>
    <p>Talán az a legfontosabb, hogy a DOM objektumait is használhatjuk: megváltoztathatjuk építhetjük, lebonthatjuk
    őket.</p>
    <h2>Hogy jelenítünk meg adatokat?</h2>
    <p>Ha a JavaScript módosítja a DOM-ot, akkor a Böngésző a böngésző ablakban megjeleníti a megváltozott DOM-nak
    megfelelő HTML <q>képet</q>. Az egyik egyszerű gyakorlat az, hogy azt a HTML elemet, amihez a megjelenítendő
    tartalmat a karunk rendelni ellátjuk az <b>id</b> azonosító tulajdonsággal. A JavaScript kódban az <b>id</b>val
    megkeressük a hozzá tartozó DOM objektumot (az egyik DOM függvénnyel) és egy értékadással módosíttuk annak
    tartalmát. Nem csak szöveget, hanem HTML kódot is hozzá rendelhetünk pl. egy bekezdés <b>p</b> elemhez.</p>
    <article>
      <h3>Példa: A1 - JavaScript a body elemben</h3>
      <h4>Feladat</h4>
      <p>Írjunk ki az oldalra: Hello world!</p>
      <h4>Példa oldal</h4>
      <p><a href="JS001A1.html" target="_blank">JS001A1.html</a></p>
      <h4>Leírás</h4>
      <p>A JS001A1.html oldal új lapon jelenik meg. Ha (<kbd>Alt</kbd>+<kbd>Tab</kbd>)-al szeretünk váltani, akkor a
      lapból új ablakot készíthetünk. Ajánlom :-). A forrást a Böngészővel nyissul meg. A <abbr title=
      "Avast SafeZone">SZ</abbr>, a Google Chrome külön böngésző lapon mutatja a HTML kódot, az <abbr title=
      "Internet Explorer">IE</abbr> a megjelenített lap alján nyit egy sávot ahol látszik a forrás.</p>
      <p>Nézzük a <b>body</b> elemtől a kódot.<br>
      A <b>h1</b> elem tartalmazza a címet ami nagy betűkkel, vastagítva látszik a böngésző lapon.<br>
      Az első bekezdés - <b>p</b> elem - csak jelzi, hogy a következő bekezdésben lesz a szövegünk.<br>
      A második bekezdés üres.</p>
      <p>A következő elem a <b>script</b> elem, ebben van a JavaScript programunk. Na végre itt a JavaScript. Két
      utasításból áll a program, amiket pontosvessző (;) választ el egymástól. Igen a végén is van egy, ez egyfajta
      szokás ami nem kötelező.<br>
      Az első JavaScript utasítás egy értékadás. Az <strong>id_1</strong> azonosítójú HTML elem tartalmának értékül
      adjuk az üdvözlő szövegünket.<br>
      A <q>feltöltendő</q> elem megkeresése a DOM <b>document.getElementById(..)</b> függvényével történik.<br>
      A megtalált DOM objektum <b>innerHTML</b> tulajdonságának adjuk értékül a szöveget.<br>
      A második JavaScript utasítást már nem kell magyarázni, ezzel az <strong>id_2</strong>-vel azonosított
      bekezdéshez adunk szöveget.<br>
      Hoppá, valami baj van? A JS001A1 lapon nem látszik a <q>Hello world! (II.)</q> szöveg. Szerencsére minden jól
      működik, csak, amikor a programunk második sora lefutott, nem volt még meg az <strong>id_2</strong> azonosítójú
      bekezdés.</p>
    </article>
    <article>
      <h3>Pl.: A2 - JavaScript a body elemben másképp</h3>
      <h4>Feladat</h4>
      <p>Írjunk ki az oldalra: Hello world!, de készítsün függvényt a feladat elvégzésére.</p>
      <h4>Példa oldal</h4>
      <p><a href="JS001A2.html" target="_blank">JS001A2.html</a></p>
      <h4>Leírás</h4>
      <p>Most nézzük az elejéről a HTML kódot (Klikk a <i>link</i>re, oldal forrásának megjelenítése...:-)</p>
      <p><code>&lt;!doctype html&gt;</code><br>
      Ez az izé nem is HTML cimke, leginkább deklarációnak mondják. Feladat az, hogy a Böngészőnek megmondja, hogy
      milyen verziójú HTML kód fog következni. Huh, ez egy nagyon ingoványos terület, legyen elég annyi, hogy a HTML5
      kódolást a fenti deklaráció jelzi.</p>
      <p><b>html</b> elem <b>lang</b> tulajdonsággal.<br>
      Ez az elem tartalmazza (nyitó és záró cimkéje közrefogja) a teljes HTML kódot. A <b>lang</b> tulajdonság segíti a
      Böngészőt, hogy a megadott nyelv szerint helyesen mutssa meg az oldalt. Pl.: Egy angol szövegben az idézőjelnek
      így kell kinéznie: <q lang="en">Hello world!</q> egy magyarban pedig így: <q>Üdv világ !</q></p>
      <p>A <b>head</b> elem a HTML lap megjelenítéséhez tartalmaz információkat, kódokat, de nem tartalmaz semmi olyan
      objektumot, ami közvetlenül megjelenik a lapon.<br>
      Az első <b>meta</b> elemet a Tidy HTML kód ellenőrző és formázó program rakta a kódba, hirdeti, hogy ezt a csodát
      amit láthatunk ő ellenőrizte, ő szépítette. Más szerepe nincs.<br>
      A második <b>meta</b> elem a <b>charset</b> tulajdonsággal megadja a karakter készletet, amit a HTML állomány
      használ, amiben a HTML állomány le van mentve. Ez alapvető, hogy az ékezetes karakterek helyesen jelenjenek
      meg.<br>
      A következő a <b>title</b> elem. Az a szöveg amit tartalmaz (közrefog) megjelenik a HTML dokumentum <q>fülén</q>.
      Szóval mégis megjelenik valami a HTML oldalon ! Ááááá ! Ez nem az oldal, hanem csak a füle, és különben sem lebet
      HTML kóddal felturbózni a szöveget. Pl. nem használhatjuk a szöveg kiemelésére a <b>b</b> elemet.<br>
      A <b>script</b> elem. Ezért az újdonságért vagyunk itt. Amikor a Böngésző ideér, abbahagyja a HTML kód
      feldolgozását és a <b>script</b> elemben lévő JavaScript utasításokat értelmezi és végrehajtja. A végrehajtás
      jelen esetnem azt jelenti, hogy létrehozza a JavaScript függvényünket, és ezután már bárhol a HTML kódban
      használhatjuk, meghívhatjuk.<br>
      A <b>body</b> elem már ismerős, egy sorral rövidebb lett a hozzá tartozó <b>script</b> elem tartalma. No nem
      ezért az egy sorért érdemes függvényt használni... :-).</p>
      <p>A HTML lap ugyanúgy néz ki, de van egy kis különbség. A <q>Hello world</q> vastagítva jelenik meg. Ezzel azt
      szeretném megmutatni, hogy az <b>innerHTML</b> tulajdonságnak teljes értékű HTML kódot adhatunk meg, nem csak
      szöveget.</p>
      <p>Nézzük meg egy kicsit jobban a függvény deklarációját, ami az alábbi sémának fele meg.</p>
      <p><code>"function", <i>függvény_név</i>, "(", [ <i>paraméterek</i> ], ")", "{",<br>
      <i>JavaScript_utasítások,</i><br>
      "}"</code></p>
      <p><code><i>paraméterek</i> = <i>paraméter</i>, { ",", <i>paraméter</i> }<br>
      <i>JavaScript_utasítások</i> = <i>JavaScript_utasítás</i>, { ";", <i>JavaScript_utasítás</i> }</code></p>
      <p>A függvény tipusáról nem esik szó. A paraméterek tipusáról nem esik szó. Hatókör ? Ugyan. Nyilván szó sem
      lehet a tipushibák előzetes kiszűréséről. Mi is szürné ki a hibákat, hiszen nincs fordító. Elég messze van a
      JavaScript a <i>Java</i>tól.<br>
      Ez egy másik világ, de meg lehet barátkozni vele.</p>
      <p>Kezdjük a barátkozást azzal, hogy megtanuljuk hogyan kell össze konkatenálni egy karakter literált és egy
      karakteres változót.<br>
      (A tipusokról majd később részletesen lesz szó, most maradjunk a példánál.) Az összeragasztást a <q>+</q>
      operátor végzi: két karakteres kifejezés <q>összege</q> karakteres kifejezés, mégpedig az elsőhöz, hozzáfűzve a
      második.<br>
      Tidy kedves kicserélte a &lt;/b&gt; záró cimkémet &lt;\/b&gt; záró cimkére. Bevallom nem értem. A backslash (\)
      escape (kivétel) karakterként működik a <i>JavaScript</i>ben. pl. az egyszeres idézőjelet a <code>\'</code>
      karakterpárral kódolhatjuk. Az általam használt böngészők megbirkóznak az én változatommal is, de Tidy egyenlőre
      okosabb, hiszek neki.</p>
    </article>
    <article>
      <h3>Pl.: A3 - JavaScript eseménykezelő</h3>
      <h4>Feladat</h4>
      <p>Tegyünk gombot a HTML oldalra. Rendeljünk a gomb klikkelés eseményéhhez (onclick) egy JavaScript programot,
      ami kiírja a pontos időt.</p>
      <h4>Példa oldal</h4>
      <p><a href="JS001A3.html" target="_blank">JS001A3.html</a></p>
      <h4>Leírás</h4>
      <p>(Klikk a <i>link</i>re, oldal forrásának megjelenítése...:-)<br>
      A JS001A3 megnyitásakor három gobot jelenít meg a böngésző. Hézzük a forrást.<br>
      &lt;!DOCTYPE html&gt; - HTML5 a lap.<br>
      &lt;html&gt; - A HTML kód nyitó cimkéje az oldal nyelvének meghatározásával.<br>
      &lt;html&gt; / &lt;head&gt; - Információk, kódok gyüjtő eleme.<br>
      &lt;html&gt; / &lt;head&gt; / &lt;meta&gt; - Tidy... :-)<br>
      &lt;html&gt; / &lt;head&gt; / &lt;meta&gt; - A HTML kód karakter kódolása.<br>
      &lt;html&gt; / &lt;head&gt; / &lt;title&gt; - A megjelenő lap fülcímkéje.<br>
      &lt;html&gt; / &lt;head&gt; / &lt;script&gt; - JavaScript kód</p>
      <p class="z9_MagyarazoResz">A <b>script</b> elem szükséges, mert a HTML kódot feldolgozó böngészőnek ezzel
      mondjuk, meg, hogy JavaScript program következik.<br>
      A JavaScript program egyetlen függény definícióból áll, a <b>kiir_pontos_ido2</b>-éből. A függvénynek kincs
      paramétere. Az első sorában létrehozunk egy <b>Date</b> tipusú JavaScript objektumot a <b>new</b> operátorral.
      Erre az objektumra mutató referenciát értékül adjuk a <b>v_pontos_ido</b> változónak. Nem adunk meg paraméter az
      objektum létrehozásakor, ezért az aktuális dátum és időpont lesz az objektum (lényegi) tartalma.<br>
      A <b>var</b> kulcsszóval jelezzük a JavaScript feldolgozónak, hogy a v_pontos_ido változó a függvényen belül
      érvényes változó, helyi változó. Igen, igen... mégis van egy kis lehetőség a változók érvényességi körének
      meghatározására, de ez nem a <q>klasszikus</q> érvényességi kör meghatározás. Hogy milyen lehetőségeink vannak,
      azt ezzel a példával megtapasztalhatjuk.<br>
      A második utasítás a DOM <b>window</b> objektum <b>alert</b> függvényének a hívása. Ez a függvény az adott
      böngészőlapon megjeleníti a paraméterként megadott üzenetet és egy jóváhagyó klikkelésre vár. A paramétere most
      egy szöveg literál: <q>A pontos idő (2) :</q> és a dátum objektum <b>toString()</b> függvény eredményének
      összefűzése.</p>
      <p>&lt;html&gt; / &lt;head&gt; / &lt;/script&gt; - A <b>script</b> elem lezáró cimkéje.<br>
      &lt;html&gt; / &lt;/head&gt; - A <b>head</b> elem lezáró cimkéje.<br>
      &lt;html&gt; / &lt;body&gt; - A HTML oldal fő vagy törzs része, ebbe kerülnek a megjelenésre szánt HTML
      elemek.<br>
      &lt;html&gt; / &lt;body&gt; / &lt;h1&gt;, &lt;/h1&gt; - 1-es szintű címsor.<br>
      &lt;html&gt; / &lt;body&gt; / &lt;p&gt; - Egy bekezdés elem nyitó cimkéje. Ez a bekezdés három nyomógomb elemet
      tartalmaz.<br>
      &lt;html&gt; / &lt;body&gt; / &lt;p&gt; / &lt;button&gt;, &lt;/button&gt; - Az első <b>button</b> elem a
      bekezdésben.</p>
      <p class="z9_MagyarazoResz">Az elem nyitó- és zárócimkéje között van a gomb felirata: <q>Pontos idő(1)</q>. A
      gomb <b>onclick</b> tulajdonságának értékül adunk két JavaScript utasítást macskakörmök között, pontosvesszővel
      elválasztva. A kód majdnem ugyan az mint a <b>kiir_pontos_ido2</b> függvény törzsében csak... csak nincs
      <b>var</b>. Nincs <b>var</b> kulcsszó és nincs függvény sem amiben a <b>v_pontos_ido</b> változó belső változó
      lehetne. Az így létrehozott változók általános, globális (?) változók, melyek a létrehozásuk HTML lapján
      használhatók az első értékadástól kezdve.<br>
      A Böngésző az eseménytulajdonság értékéül JavaScript kódot vár, ezért a kódon kívül nem kell semmi mást
      megadni.</p>
      <p>&lt;html&gt; / &lt;body&gt; / &lt;p&gt; / ..., &lt;br&gt;, &lt;button&gt;, &lt;/button&gt; - A második
      <b>button</b> elem a bekezdésben.</p>
      <p class="z9_MagyarazoResz">A gomb <b>onclick</b> tulajdonságában meghívjuk a <b>kiir_pontos_ido2</b> JavaScript
      függvényünket.</p>
      <p>&lt;html&gt; / &lt;body&gt; / &lt;p&gt; / ..., &lt;br&gt;, &lt;button&gt;, &lt;/button&gt; - A harmadik
      <b>button</b> elem a bekezdésben.</p>
      <p class="z9_MagyarazoResz">Az utolsó gomb <b>onclick</b> tulajdonságában egy JavaScript utasítás van, mégpedig a
      DOM <b>window.alert()</b> függvényének megívása. A hívás paramétere a <q>A pontos idő (3) :</q> szöveg literál és
      a <b>v_pontos_ido</b> változóhoz tartozó dátum objektum <b>toString()</b> függvény értékének egybefűzése. Hoppá!
      hiszen nem is adunk értéket a változónak! Valóban ennek a gombnak a működése attól függ, hogy előtte melyik
      gombra klikkeltünk.</p>
      <p>&lt;html&gt; / &lt;body&gt; / &lt;/p&gt;<br>
      &lt;html&gt; / &lt;/body&gt;<br>
      &lt;/html&gt;</p>
      <p>Végül szabályosan lezártuk a nyitott HTML elemeket.</p>
      <p>Kezdjük a <b>JS001A3</b> oldal használatát azzal, hogy az (1)-es gombra klikkelün. A Böngésző feldob egy alert
      (figyelmeztető) ablakot, amiben kiírja a pontos dátumot és időpontot, majd várakozni mkezd, hogy az <b>OK</b>
      gombbal nyugtázzuk. Jegyezzük meg a másodperceket..., OK..., és kis idő mulva klikkeljünk újra az (1)-es gombra.
      Igen látszik, hogy múlt az idő, a program szépen teszi a dolgát. Ez volt az az eset, amikor a gomb <b>onclick</b>
      tulajdonságának értékül adtuk a JavaScript utasításokat.</p>
      <p>Folytassuk a klikkelgetést, de most a (2)-es gombra klikkeljünk. Az eredmény ugyan az, mindíg az aktuális
      időpont jelenik meg az alert ablakban. Ez volt a saját függvény hívás esete.</p>
      <p><q>Ha a színpadon egy pisztoly van, annak előbb-utóbb el kell sülnie.</q> (Molnár Ferenc). Klikkeljünk a
      (3)-as gombra. Mintha késne az óra... Klikk a (2)-esre, igen késik. Klikk a (3)-asra, hoppá, nem változott az
      időpont az előbbi (3)-asra klikk óta. Hát persze, hiszen nem adtunk értéket a <b>v_pontos_ido</b> változónak.
      Akkor most miféle időt ír ez ki? Klikk az (1)-esre és gyorsan OK, majd klikk a (3)-asra. Ez ugyan az ! (Ha elég
      gyorsak voltunk.) Igen, mert az (1)-es gomb JavaScript kódjában az globális <b>v_pontos_ido</b> változó kap
      értéket, és mivel globális ezért a (3)-as gomb JavaScript kódjában használhatjuk.</p>
      <p>Azért van itt még valami. A <b>JS001</b> HTML dokumentum kivételével csukjuk be a böngésző füleket és nyissuk
      meg a <b>JS001A3</b> lapot a három gombjával. Most kezdjük a klikkelést a (3)-as gombbal. Az általam használt
      három böngésző egyike sem jelenít meg alert ablakot. Hát persze, mert nincs még <b>v_pontos_ido</b> változó. De a
      szöveget sem jeleníti meg. Ez azt jelenti, hogy a (3)-as gomb esetén a szöveg konkatenáció nem sikerült, hiba
      történt és a Böngésző <q>lenyelte</q> a hibát. A <b>window.alert()</b> függvényt már nem hajtotta végre. Jó ez ?
      Nem jó ? Ilyen a JavaScript.</p>
    </article>
    <h2>Szétválasztás</h2>
    <p>Ahogy nő a projekt, úgy egyre több problémával találkozun. Ezek elkerülésére, vagy legalább könyebb
    felderítésére ajánlások vannak. Az egyik ajánlás az, hogy a projekt különböző logikai egységeit külön állományokba
    tegyük: a HTML kódban a tartalom szerepeljen, ne (vagy csak minimálisan) legyenek formázó vagy aktív elemek. A
    formázó utasítások a <abbr title="Cascading Style Sheets">CSS</abbr> állományokban legyenek. A programok JavaScript
    állományokban.</p>
    <article>
      <h3>Pl.: A4 - A HTML-től elválasztott JavaScript</h3>
      <h4>Feladat</h4>
      <p>Tegyünk gombot a HTML oldalra. Rendeljünk a gomb klikkelés eseményéhhez (onclick) egy JavaScript programot,
      ami kiírja a pontos időt. A JavaScript kód külön állományban legyen.</p>
      <h4>Példa oldal</h4>
      <p><a href="JS001A4.html" target="_blank">JS001A4.html</a></p>
      <h4>Leírás</h4>
      <p>Bla bla bla...</p>
    </article>
    <h2>Összefoglalva:</h2>
    <ol>
      <li>A weboldal törzsébe egy <b>script</b> elembe vagyis <i>tag</i>ek közé zárva. A script kimenete / az oldal
      HTML kódjába kerül. Az így módosított HTML oldal fog megjelenni.</li>
      <li>Az oldal fejlécébe (head blokk). Ez esetben a Js kimenet nem jelenik meg. Viszont függvény definíciók,
      változó deklarációk elhelyezésére nagyszerű.</li>
      <li>HTML elemekbe, eseménykezelőkbe (body, form..., stb.). Ilyen esetekben a kódot nem zárjuk <b>scrip</b>
      elembe.</li>
      <li>Önálló állományba. A szokásos állománytípus (kiterjesztés :-)) a .js. Ezt a megoldást a böngészők azzal is
      támogatják, hogy Js kód a gyorsító tárba (cache) kerül, így a többszöri használata, vagy több lap által való
      használata gyors lesz.</li>
    </ol>
    <article>
      <h3>Pl.: A5 - Hogyan dolgozza fel a HTLM kódot a Böngésző?</h3>
      <h4>Feladat</h4>
      <p>Állítsuk meg a HTML oldal feldolgozását betöltéskor.</p>
      <h4>Példa oldal</h4>
      <p><a href="JS001A5.html" target="_blank">JS001A5.html</a></p>
      <h4>Leírás</h4>
      <table>
        <tr>
          <th>#</th>
          <th>Avast SZ</th>
          <th>Chrome</th>
          <th>IE</th>
        </tr>
        <tr>
          <td>1.</td>
          <td>Üres oldal.</td>
          <td>Üres oldal.</td>
          <td>Az oldal első fele megjelenik.</td>
        </tr>
        <tr>
          <td>2.</td>
          <td colspan="3" class="z9_TdKozosSzoveg">Alert ablak az oldal első felénél.</td>
        </tr>
        <tr>
          <td>3.</td>
          <td colspan="3" class="z9_TdKozosSzoveg">Klikk OK.</td>
        </tr>
        <tr>
          <td>4.</td>
          <td>Az oldal első fele megjelenik.</td>
          <td>Az oldal első fele megjelenik.</td>
          <td>Az oldal második fele is megjelenik.</td>
        </tr>
        <tr>
          <td>5.</td>
          <td colspan="3" class="z9_TdKozosSzoveg">Alert ablak az oldal teljes betöltéséről.</td>
        </tr>
        <tr>
          <td>6.</td>
          <td colspan="3" class="z9_TdKozosSzoveg">Klikk OK.</td>
        </tr>
        <tr>
          <td>7.</td>
          <td>Az oldal második fele is megjelenik.</td>
          <td>Az oldal második fele is megjelenik.</td>
          <td>x</td>
        </tr>
      </table>
    </article>
  </section>
  <section>
    <h2>A HTML kódban elhelyezett JavaScriptek milyen sorrendben futnak?</h2>
    <ol>
      <li>A <b>head</b> elemben elhelyezett kódok és függvények.</li>
      <li>A <b>body</b> elemben elhelyezett kódok a <q>megjelenés</q>(sic!) sorrendjében. Talán helyesebb lenne a
      sorrakerülésük vagy előfordulásuk sorrendjét írni ?!</li>
      <li>Az eseménykezelők csak a hozzájuk rendet esemény bekövetkeztekor indítják el a Js kódot.</li>
    </ol>
    <footer>
      <p>Sic, (latinul, jelentése: így) a sic erat scriptum (ez vala írva) kifejezésből. Akkor használják amikor az
      olvasót arról akarják tájékoztatni, hogy a hibás vagy szokatlan írásmód egy idézett szövegben nem az idézőtől
      származik, hanem így szerepel az eredeti szövegben.</p>
    </footer>
  </section>
</body>
</html>
